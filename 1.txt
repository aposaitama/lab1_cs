Попри доволі потужну систему перевірок, які працюють , дехто ще досі намагається обдурити своїх покупців, «відмотуючи» пробіг. Деякі спритники здатні «скрутити» навіть мільйон кілометрів. Показуємо на прикладах, чому слід обирати лише перевірені авто, і чому не варто займатися шахрайством з одометрами. Перевірені авто – не просто рекламний слоган, щоб зацікавити користувачів частіше заходити сайт. За цим, вже можна сказати потужним механізмом, стоїть чимало роботи, вже проробленої, і такої, що відбувається щодня і зараз, аби українці могли безпечно купувати автомобілі. Ось кілька цікавих фактів у числах: впродовж 2022 року було перевірено понад один мільйон автомобілів, з цієї кількості достовірну інформацію з надійних джерел про пробіг ми отримали для понад 423 тисяч автівок, серед яких було виявлено 22 683 таких, які мали ознаки «скручування» кілометражу. Скільки потрібно часу, щоб продати автомобіль в Україні? Тобто, щонайменше 22 тисячі покупців отримали вагомі аргументи аби відмовитися від покупки, або ж не відмовлятися, але заплатити справедливу ціну за машину з відповідним залишковим ресурсом. І це ще не вся практична користь від перевірок: загалом за рік було виявлено майже 172 тисячі випадків, коли продавці намагалися «забути» про деякі насправді важливі моменти з історії автомобіля: ті ж самі «скрутки» одометрів, участь авто в ДТП, і навіть перебування авто в розшуку чи наявність юридичної заборони на продаж. Та повернімося до теми пробігу: попри те, що держава наразі продовжує залишатися осторонь цього важливого питання, а законопроєкт, який міг би істотно вплинути на махінаторів-«мотальщиків», підготовлений ще у 2020 році, так і чекає свого часу у Верховній Раді, саме завдяки перевіркам «скручувати» стали значно менше. Або ж намагаються продавати такі машини де-інде, де шахрайство проходить без жодних проблем. Скільки дзвінків отримує продавець авто з пробігом? А коли ж відійти від узагальнених статистичних даних, та розглянути кілька «живих» прикладів, чи то «напівживих», бо з такими дистанціями, які довелося подолати цим автомобілям, важко додавати до їхнього опису фрази на кшталт «ідеальний стан» чи «покупкою будете задоволені», стає очевидно – ніхто не бажав би стати власником подібних авто. Які вже вичерпали свій ресурс, однак були «омолоджені» спритниками, й продавалися фактично за ринковою ціною. Які електромобілі можна купити в Україні зараз та скільки вони коштують? Ось кілька прикладів з легковиками: «стандартний» випадок з намаганням продати «Сонату» як «власну», яка насправді вже мало не двічі відслужила своє у корейському таксопарку. І хоч продавець заявив у описі, що, мовляв, пробіг «накручували» задля здешевлення розмитнення, і у цю легенду можна було б спробувати повірити, якби не те, що майже мільйон кілометрів був зафіксований державним реєстром ТЗ Південної Кореї. Або ж «бусик» , який виявлений завдяки перевіркам пробіг мав ще 6 років тому, тобто справжній кілометраж станом на сьогодні можна лише вгадувати, і він, вочевидь, буде чималий, проте це не завадило власникові добряче «омолодити» це авто. Подібна історія і з «Пасатом», який встиг об’їхати планету по екватору 14 разів ще 3 роки тому. З легковим транспортом комерційного призначення теж бувають цікаві випадки, й вони не поодинокі. Адже такі машини зазвичай перші власники купують аби отримати від них усю можливу користь на 101%, щоб компенсувати витрати на лізинг та втрату вартості авто з часом. 
